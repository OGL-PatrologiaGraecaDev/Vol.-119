
275 ἢ FLORI DlACONI MONACHI. 276
In gremio Christi recubans sacer ille Joannes.
Maximus (sterni preco per saecula Verbi,
Quod cum Patre Deo semper Deus omnia fecit,
leum, tellurem, mare, tartara, sidera, ventos,
Et quaecunque poli gyrus complectitur ingens,
Et quidquid superos excedens incolit axos,
Proque ipso felix Pathmzei gurgitis exsul.
Unde repente poli celsa ad fastigia raptus,
Aurea perculsus vidit candelabra septem,
Inque horum medio dilectum incedere Christum,
Vestitum poderis sacris, cui zona mamillae
Aurea praecingens,candentia pectora comit,
Caesaris niveo ﬂoret veneranda capillo,
Horribiles oculi ﬂammanti luce coruscant,
Et facies rutili praefulget solis ad instar,
Ignitique pedes auricalchi more rubescunt,
Quo rapida validus fornace examinat ignis,
Et septem stellis ornatur dextera fulgens,
Terribilique biceps ensis processit ab ore.
Corruit hoc viso ceu mortuus. ille trementem.
Solatur blando alloquio, dextraque benigna
Erigit, et cocli sacrata per omnia ducit
Quae sacro descripta volumine non capit ullus,
Ni sacer internam reserat cui Spiritus aurem.
His liber hic laudes infantum ex ordine jungit
Qui primi ob Christum crudeli sorte perempti,
Perpetuo Christi nunc regno et pace fruuntur.
Edocet Octava: quid sectio mystica lucis
Innuat antiquae reserans aenigmata legis.
Transit ad egregii solemnia sacra diei
Quo regis nostri cunabula vilia Christi
Muneribus trinis pietas venerata Magorum,
Thure Deum docuit, Regem signavit in auro,
Mortalemque hominem myrrha depinxit amara,
Quem sibi sidereus monstrarat ab aethere fulgor,
His sociat clarum numeroso lumine festum,
Quo tener ad sacri devectus limina templi,
Turturibus geminis duplici seu prole columba:
Divinis placuit conspectibus, ac senis almi
Complexu astrictus, Judazze gloria gentis
Et lux totius Christius promittitur orbis.
Inde quater deni nectitjejunia solis.
Quae Dominus juncto transegit tempore lunae,
Debellans rabidas antiqui daemonis iras,
Quem gemini vates totidem pugnando diebus
Impasti nullo poterant pervincere pacto.
Ter sese horrendis erexerat improbus armis,
Ter Christi valida confossus cuspide cessit.
Unde sacer totum ﬂoret mos ille per orbem,
Vicinis Pascha: solemnibus. in quibus atri
Guttura saeva lupi mactatus perculit Agnus,
Ut jejuna pari celebrentur tempora voto,
Et castigato curentur corpora victu,
Christicolis quibus infesti furor imminet hostis.
Ista salutiferi sequitur laus inclyta ligni,
Quo veteris mire deleta est cautio culpae,
Dum genus humanum vetiti quod tactio ligni
Perpetua: mortis dura ditione gravarat,
Per lignum aeternze'gecipit nova gaudia vitae,
Matre piam qua tunc septeno pignore fmtam,
