267

Ut Patris unigenum possemus noscere natum.
Qui plenus veritate eluit, cui gratia summa est.
Nam verus cum Patre Deus mortalia nostra
Dignanter sumpsit, nec propria linquere novit.
Hunc testis verax clamat. dixitque Joannes :
Post me vir veniet, quem me majora docebunt,
Me prior ille fuit, mihi sit praelatus oportet.
Illius aeterno cuncti de fonte rigamur.
Per Moysen terrens premissa est littera legis,
Per Christum indulgens aderit modo Gratia Jesum.
Nemo Dei faciem mortalis conspicit unquam.
Unicus hunc solus novit qui permanet alto
In gremio Patris. Hic dignis digna revelat.
In hunc sidereae vultu radiante columba:
Spiritus adveniens aeterna sede quievit :
Filius iste Dei est, hujus mihi gloria claret.
Talia dum populis loquitur, dum talia clamat,
Ecce sacerdotes Solymis venere rogantes,
An Christum sese credi velit ipse Joannes.
Protinus ille negans : Non sum quem creditis,in-
[quit.
Vox ego clamantis, praesentem nuntio Christum,
Cujus ego non sum caligam contingere dignus.
Vidit item Christum coram transire Joannes,
Agnus, ait, ecce Dei qui tollit crimina mundi.
Discipuli astabant gemini, Jesumquc sequuntur.
Ex his Andreas frater Petri exstitit unus.
Repperit hic fratrem, Messiam invenimus, inquit.
Ad Christum veniunt, mox Christi dona reportant.
Eligit ipse viros dignos, vocat ipse Philippum,
Nuntiat ille pio mox gaudens Nathanaeli
Quem Lex et sacri Christum cecinere prophetae.
Nathanael properat, ille hunc ubi vidit adesse,
Israelita ecce verus huc advenit, inquit,
Cui nullus, sub corde dolus, cui pectora pura.
Hunc procul absentem ﬁcus sub tegmine vidi.
Cum super positus frondosa staret in umbra.
Necdum illiﬁdus dederat pia verba Philippus,
Ille admiratus celsi praesagia Christi :
Vere, ait, ecce Dei sublimis Filius hic est.
Iste Israelis Rex est per saecula verus.
Credenti Christus spondet majora videnda.
Cernetis, inquit, reserari culmina coeli,
Angelicos choros famulari in saacula Christo.
Cujusdam ad thalamos sancta cum matrevocatus,
In vinum subito naturam vertit aquarum.
Discipuli credunt, divina et facta pavescant
Ejicit ex sacro mercantum millia templo.
Solvendam propriae carnis denuntiat aulam,
Coclesti signo in triduo quam suscitet ipse.
Mystica Nicodemo baptismi munera pandit,
Abluit ipse suo tinguens baptismate turbas.
Concurrunt alacres, capiunt pia dona salutis.
Haec ubi cognovit, sanctus Baptista Joannes,
Impleta declamat sua gaudia, provocat omnes :
Se minui gaudet, illum succrescere gessit.
Samaria: ad puteum mulieri mystica fatur.
Pandit aquam vitae, Christum sese esse fatetur.
Agnoscunt cives mundi advenisse salutem.
Defunctum inclamat, prodit mox ille sepulcro :
